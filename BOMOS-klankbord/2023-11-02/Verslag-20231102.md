# Verslag : BOMOS klankbordoverleg 2 november 2023

Aanwezig:
- Monique Scherpenzeel (Geonovum)
- Erwin Folmer (Kadaster)
- Sander Boer (Logius afdeling Stelselregie)
- Jos van Arend (Kennisnet)
- Henk Nijstad (Kennisnet)
- Ludwig Oberendorff (Logius Bureau Forum Standaardisatie)
- Edwin Wisse (Logius afdeling Standaarden)
- Güldeniz Isik (Logius afdeling Standaarden)


## Mededeling:
Gül heeft aangekondigd dat zij per 1 november gestart is in haar nieuwe functie als coördinator van de 
Nederlandse Peppol autoriteit[^1]. Haar taken bij BOMOS zullen worden overgedragen aan een opvolger, 
die op dit moment nog niet bekend is. Gül heeft aan Maarten van der Veen, afdelingshoofd Standaarden, 
aangegeven dat het van groot belang is om zo spoedig mogelijk een opvolger aan te stellen, met het oog 
op het beheer en de optimalisatie van BOMOS en de voortgang van het klankbord. In de toekomst zal er ook 
meer tijd moeten worden besteed aan BOMOS dan voorheen, gezien de positieve ontwikkelingen en de groeiende 
belangstelling. Dit blijkt onder andere uit de positieve reacties en adviesaanvragen die binnenkomen bij 
de afdeling Standaarden. Ook Tom Kok, directeur van Logius, heeft BOMOS gepromoot tijdens het Logius    
PI-event en onze Staatssecretaris Alexandra van Huffelen heeft dit eerder ook al gedaan in een kamerbrief.

[^1]:De NPa ziet in Nederland toe op het beheer en de kwaliteit van het internationale uitwisselingsnetwerk 
voor purchase-to-pay berichten (Peppol). Peppol is zowel een uitwisselingsnetwerk, open standaard en 
afsprakenstelsel dat internationaal wordt gebruikt in meer dan 100 landen.

## Verslag vorige vergadering:
Het kwaliteitsinstrument is nu volledig afgerond en heeft de goedkeuring ontvangen. In het vorige verslag werden 
drie deadlines vastgesteld van 1 september, namelijk; voor praktijkvoorbeelden, BOMOS figuren en lifecyclemanagement.
Op verzoek van Ludwig zijn nu ook de aanwezigen personen toegevoegd in het verslag.

## Beheermodellen Logius: 
Op basis van BOMOS zijn diverse beheermodellen ontwikkeld, evenals een templatebeheermodel voor Logius-standaarden. 
In deze modellen wordt uiteengezet dat we gebruikmaken van het governancemodel GDI. Hierin zijn programmeringstafels 
en een programmeringsraad opgenomen, die dienen voor tactisch en strategisch overleg. Dit wordt gedetailleerd beschreven 
in het beheermodel. We hebben ook daadwerkelijk bestaande standaarden door dit governancemodel geleid. Het resultaat 
hiervan is dat ons tactisch overleg nu plaatsvindt in de programmeringstafel, terwijl het strategisch overleg plaatsvindt 
in de Programmeringsraad. Voorheen lag de formele besluitvorming van alle standaarden bij de OBDO, maar deze 
verantwoordelijkheid is nu gedelegeerd naar de programmeringsraad. Deze werkwijze is gedocumenteerd met behulp van BOMOS 
en staat openbaar ter beschikking voor eenieder die het wil gebruiken of als inspiratiebron wil benutten: template 
beheermodel voor onze standaarden.


## Actiepunten
- Beheermodel: @Edwin Wisse wil jij op verzoek van Ludwig op Github vermelden dat het gaat om de HTML versie van het Logius
  beheer model template, dit om het te verduidelijken.
- @opvolger Gül : Op advies van Monique worden alle template beheermodellen en overige relevante documenten aan BOMOS
  direct ontsloten via de Logius website. Ook het rekenmodel van Geonovum wordt hierbij vermeld.

## BOMOS Open Source
Onlangs hebben we kennis gemaakt met de Open Source Programme Officer van BZK en BOMOS om de mogelijkheden betreffende 
open source te bespreken. We zijn voornemens om een module voor open source toe te voegen aan BOMOS, in lijn met de 
bestaande stelsels en linked data modules. We geloven dat de BOMOS principes ons kunnen helpen om vanuit zowel strategisch 
als tactisch oogpunt de ontwikkeling van open source code effectief te sturen. We zijn enthousiast over dit initiatief en 
vragen aan het klankbord wie er interesse heeft om hieraan mee te werken. We merken op dat er brede belangstelling is, 
aangezien deze toevoeging een cruciale rol kan spelen in onze plannen rondom zowel open source als closed source 
ontwikkelingen. Echter, we realiseren ons dat er ook een capaciteitsuitdaging kan zijn.

De leden van het klankbord zijn positief gestemd over de ontwikkeling van deze open source module. 
Actiepunten: @opvolger Gül
- Er zal een verkenning moeten worden gedaan met onze collega's bij CIO BZK om te onderzoeken welke open source strategieën
  er momenteel worden gehanteerd, zodat we deze kunnen integreren en structureren binnen de BOMOS module.
- Ook zal er een BOMOS expert ingeschakeld moeten worden om het draagvlak en implementatie aan de kant van BOMOS te vergroten.
- Vanuit BOMOS team Afdeling Standaarden zal er een projectgroep moeten worden opgericht om de ontwikkeling van de module
  te starten. Deze aanvullende module zal een eigen governance hebben, en dit zal vertaald moeten worden naar BOMOS.
  En andersom zal BOMOS aangepast moeten worden om open source integratie mogelijk te maken. We beseffen dat de opvolger van
  Gül verantwoordelijk zal zijn voor het voortzetten van dit initiatief.
- Het klankbord zal een reflecterende en adviserende rol spelen in dit proces. 

## Kwaliteitsinstrument
Het kwaliteitsinstrument is gereed en klaar om in de conceptversie te worden opgenomen.

## Praktijkvoorbeelden
Na het klankbordoverleg van donderdag 2 november zijn alle besproken wijzigingen succesvol doorgevoerd. Dit werd mogelijk 
gemaakt dankzij de inzet van Edwin Wisse in samenwerking met Monique, Erwin en Jos. Gedetailleerde informatie hierover is 
te vinden in de betreffende mail conversaties.

Met deze laatste aanpassingen kunnen we met trots aankondigen dat BOMOS 3.0 nu officieel is gelanceerd. We willen iedereen 
bedanken die heeft bijgedragen aan dit project. Jullie inzet en samenwerking hebben ervoor gezorgd dat deze mijlpaal kon 
worden bereikt.

## BOMOS Figuren:
Zoals besproken, de BOMOS figuren zijn met succes getoetst aan de Rijkshuisstijl, Logius Huisstijl en op toegankelijkheid. 
Ook hiermee kunnen we met trots bevestigen dat BOMOS versie 3.0 nu officieel is. 

Onze dank gaat uit naar iedereen die heeft bijgedragen aan het tot stand brengen van deze mijlpaal. 

## Lifecyclemanagement

Gereed en klaar om in de conceptversie te worden opgenomen.

## WVTTK
	
Na de review deadline van 1 september en waardevolle feedback van Erwin, is ook dit onderwerp nu officieel akkoord is en gereed. 
Actiepunten:
- Papieren versie van BOMOS 3.0 uit brengen, met als streven om deze nog in 2023 beschikbaar te stellen. Dit project zal worden
  overgedragen aan de @opvolger van Gül.
- Nieuwsbrief: Om iedereen op de hoogte te brengen van de lancering van BOMOS 3.0, zal een nieuwsbrief moeten worden verstuurd.
  Daarnaast zal ook het klankbord hierover worden geïnformeerd, dus over de verzending van de nieuwsbrief met de nieuwe BOMOS versie. Ook deze taak zal worden overgenomen door de @opvolger van Gül.

