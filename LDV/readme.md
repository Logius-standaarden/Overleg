De standaard Logboek Dataverwerkingen biedt een methode om metadata over dataverwerkingen gestandaardiseerd vast te leggen, zodat bijvoorbeeld burgers en organisaties inzicht kunnen krijgen in hoe de overheid hun data verwerkt, conform de AVG. De standaard ondersteunt interoperabele logging over organisaties heen, wat een totaalbeeld van dataverwerkingen binnen ketens mogelijk maakt. Dit helpt bij:

•	Inzicht in welke gegevens zijn gebruikt voor beleidsbeslissingen, zoals computersimulaties of geografische analyses.
•	Het opsporen en oplossen van problemen, zoals identiteitsfraude, door dataverwerkingen te volgen.
•	Het vergroten van transparantie over verwerkte burger- of organisatiegegevens en het terugkoppelen hiervan.
