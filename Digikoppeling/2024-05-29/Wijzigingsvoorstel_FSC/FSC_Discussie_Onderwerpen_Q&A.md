# FSC Discussie Onderwerpen Q&A

## Toelichting
Onderstaande onderwerpen zijn opgehaald in het Technisch overleg 6/3/2024 in Utrecht. In dit document worden deze opmerkingen, vragen en antwoorden verder uitgewerkt. 
Deze uitwerking is input voor de beoordeling en bespreking van het wijzigingsvoorstel FSC in het volgend Technisch overleg 29/5/2024;


## Onderwerpen
| Thema                        | Vraag/opmerking                                              | organisatie  | Type      | Antwoord (_Vanuit het team FSC_)                                                     |
| ---------------------------- | ------------------------------------------------------------ | ------------ | --------- | ------------------------------------------------------------ |
| Zorgen over tijd en impact   | Is overwogen deze standaard afzonderlijk te standaardiseren? | JenV         | vraag     | Ja maar de samenhang en het toepassingsgebied met Digikoppeling REST is dermate groot dat deze 2 standaarden naast elkaar op de PTOLU lijst meer vragen en onduidelijkheid opleveren dan deze aanpak. |
| Zorgen over tijd en impact   | Mis de nodige input. Wat gaat dit exact voor ons betekenen   | JenV         | vraag     | Dit is verschillend voor iedere organisatie. Kijkend naar de landelijke behoefte om de onderlinge technische interoperabiliteit te verbeteren, moet er wel gestandaardiseerd worden. Het tijdspad van de transitie is iets wat bij de PGDI of het OBDO besproken zou moet worden.  |
| Zorgen over tijd en impact   | Tijd en proces kort door de bocht. Willen zelf nog verkennen! | JenV         | opmerking | In TO 6/3/2024 is afgesproken meer tijd te nemen voor verkenning, en voorafgaand aan het volgend TO inzichten en impactanalyses te inventariseren. |
| Zorgen over tijd en impact   | Verplicht, PTOLU of aanbevolen?                              | JenV         | vraag     | Er verandert niets qua verplichtend karakter. Alleen de invulling van het Digikoppeling REST API profiel wordt specifieker. Het profiel staat als onderdeel van de Digikoppeling standaard op de Pas-Toe-of-Leg-Uit-lijst.                                |
| Verplichting                 | Wanneer is FSC verplicht (bij intermediairs)                 | Kadaster     | vraag     | De insteek van deze change is dat FSC onderdeel wordt van het Digikoppeling REST profiel en daarmee ook onderdeel van de lijst verplichte standaarden van het Forum Standaardisatie. Uiteraard wordt de standaard niet direct verplicht na akkoord van het Forum maar zal er een tijdspad komen voor de inwerkingtreding. Dit tijdspad bepalen TO Leden als stakeholders. |
| Verplichting                 | Wanneer (onder welke omstandigheden cq welke use cases ) is FSC verplicht? | TNO          | vraag     | Zoals beschreven in de Digikoppeling architectuur is de scope 'G2G voor gesloten diensten' (https://gitdocumentatie.logius.nl/publicatie/dk/architectuur/#scope-van-digikoppeling). In uitgangspunt 3 staat dat dienstenaanbieders vrij zijn om zelf een digikoppeling profiel te kiezen. (https://gitdocumentatie.logius.nl/publicatie/dk/architectuur/#uitgangspunten).<br /> Kortom, FSC is niet verplicht (dwz staat niet apart op PTLU lijst Forum Standaardisatie)   ; Digikoppeling is wel verplicht (conform PTLU lijst) en als de dienstaanbieder kiest voor het REST API profiel dan is het de intentie van het wijzigingsvoorstel dat daarmee FSC verplicht wordt. |
| Verplichting                 | Als je FSC toepast, welke onderdelen / mechanismen / etc. zijn dan verplicht? | TNO          | vraag     | Dit is na te lezen op: https://github.com/Logius-standaarden/Digikoppeling-Koppelvlakstandaard-REST-API/pull/27/files<br />Hierin is opgenomen:<br />1. [Core](https://commonground.gitlab.io/standards/fsc/core/draft-fsc-core-00.html) <br/>2. [Logging](https://commonground.gitlab.io/standards/fsc/logging/draft-fsc-logging-00.html)<br/>3. [Delegation](https://commonground.gitlab.io/standards/fsc/delegation/draft-fsc-delegation-00.html)<br/>Met je compliant implementatie sluit je als organisatie aan op een Group (zichtbaar via de Group Directory). Een Group bestaat uit samenwerkende organisaties en deze bepalen een aantal 'instellingen' welke iedereen gebruikt/implementeert. Deze instellingen worden vastgelegd in het profiel van de Group. Een voorbeeld is hier te vinden: https://gitlab.com/commonground/standards/fsc/-/issues/45.|
| Use cases                    | voor welke use cases is de standaard verplicht? Functioneel werkingsgebied. | EnableU      | vraag     | Zie bovenstaande vraag van het kadaster "Wanneer is FSC verplicht (bij intermediairs)" |
| Use cases                    | Toename complexiteit Digikoppeling                           | RDW          | opmerking | Er is een toename van complexiteit voor het maken van een koppeling. Niet standaardiseren en daardoor het wegnemen van maatwerk zal ervoor zorgen dat wanneer het aantal API's toeneemt (onder invloed van oa het data bij de bron principe en de verapifisering van de datavoorziening in het algemeen) de compliciteit ook toeneemt maar dan op het beheersbaarheidvlak. De analyse geeft aan dat het dermate onbeheersbaar wordt dat de modernisering van het landschap onmogelijk is. Daarnaast is bij een aantal landelijke programma's technische interoperabiliteit een belangrijke voorwaarde voor het nieuwe, moderne informatiekundig landschap bij de overheid. Technische interoperabiliteit vraagt om strakke afspraken zodat samenwerkende organisaties op een aantal onderdelen uniform is ingericht. Connectiviteit is een van de onderdelen die bijdraagt aan die groter puzzel.  |
| Use cases                    | Best practice qua intermediairs ook voor WUS profiel         | SNG          | opmerking | ter info: Dit is mogelijk maar niet in scope voor deze wijziging |
| Authenticatie                | Het is ondoorzichtig hoe FSC zich Relateert tot NLGOV OAuth? | DUO (& RvIG) | vraag     | NLGOV Oauth heeft een veel breder toepassingsgebied dan Digikoppeling (alle mogelijke personen en systemen tov organisaties naar organisaties) de standaarden zijn wat dat betreft complementair en FSC gebruikt ook OAuth2 technieken en voldoet aan het profiel. |
| Authenticatie                | Autorisatie != authenticatie                                 | SNG          | opmerking | Dit klopt uiteraard. Het is geen vraag maar ik neem aan dat de achterliggende vraag beantwoord wordt met dit antwoord: Autorisatie is in FSC altijd op basis van een contract.<br />Authenticatie is in FSC altijd op basis van een PKIO certificaat. Iedere organisatie heeft alleen zijn eigen certificaat in bezit. Het uitdelen van certificaten aan derden is niet meer nodig. |
| Authenticatie                | uitwerking OAuth?                                            | RDW          | vraag     | Met het risico dat deze vraag anders bedoeld is: FSC maakt gebruik van de OAuth client credential flow. In tegenstelling tot sommige flows in OAuth maakt FSC gebruik van de identiteit van een organisatie die in het certificaat zit. FSC voldoet volledig aan het NLGOV OAuth profiel.                                                             |
| Netwerk                      | verhouding tot Diginetwerk?                                  | RDW          | vraag     | De verhouding tot Diginetwerk verandert niet vanuit Digikoppeling. FSC binnen Diginetwerk is geen enkel probleem |
| Documentatie en communicatie | Toegankelijkheid voor ontwikkelaars (bijv. voorbeeld uitwerkingen) is laag / mist, het is niet laagdrempelig genoeg. | RvIG         | opmerking | Wellicht is het niet vindbaar genoeg en kan het uitgebreid worden, maar er is veel aandacht gegeven aan de documentatie voor ontwikkelaars. Deze is op [docs.fsc.nlx.io](https://docs.fsc.nlx.io) te vinden. </br><br/> Een voorbeeld uitwerking bestaat. Zie de [referentie-implementatie op GitLab](https://gitlab.com/commonground/nlx/fsc-nlx).<br/><br/>We hebben ook twee Try me handleidingen opgesteld waarin we stap voor stap uitleggen hoe je als organisatie kan aansluiten op FSC. Dit doen we met Docker Compose en daarnaast ook met Helm.                                  |
| Management Eisen             | (Beveiligings) eisen aan het contract management opnemen als onderdeel van de standaard | BKWI         | opmerking |   Deze opmerking begrijpen we niet. De eisen zijn terug te vinden in het Digikoppeling voor REST API's profiel. We zouden deze opmerking graag met BKWI bespreken en proberen een afspraak hiervoor te maken.                                                         |
| Directory                    | Directory beheer?                                            | RDW          | vraag     | RINIS gaat dit doen for the time being voor het NL Profiel zoals gedefinieerd in het Digikoppeling voor REST API's. Onderdeel van de subsidie is een advies waar het beheer van de standaard en waar de exploitatie van de Directory zou passen. Bij of na vaststelling van de standaard zal de PGDI ook funding voor beide moeten organiseren. <br/> Naast RINIS kan iedere organisatie een Directory exploiteren voor een Group samenwerkende organisaties. Het lijkt logisch dat er meerdere Groups zullen zijn en dus zijn er dan meerdere Directories.  |
| Directory                    | NLX Stack als SAAS? (Logius Directory)                       | Kadaster     | vraag     | een centrale directory voor de initialisatie van een eerste FSC overheids Netwerk wordt door Rinis opgezet |
| Directory                    | Contact gegevens voor API in Directory?                      | DICTU        | vraag     | Het is wenselijk om de contactgegevens voor de API op te nemen in de OAS (Open API Specification) en deze beschikbaar te maken op developer.overheid.nl. |
| Directory                    | Directory per groep 1 directory / 1 groep voor de overheid ? | DICTU        | vraag     | Stichting Rinis heeft de opdracht om in ieder geval 1 directory te realiseren. We gaan er van uit dat dit voldoende is om een start te maken met FSC. Het opzetten van meer directory's voor specifieke domeinen en groepen is mogelijk en wenselijk als groeimodel. Een Group heeft één directory. |
| Directory                    | Hoe voorkom je vanuit Security dat de directory een rijke bron van informatie voor hackers wordt? | PINK Rocade  | vraag     | De directory bevat alleen publiek toegankelijke informatie en bijvoorbeeld het endpoint van de API wordt niet vermeld. Alleen de service naam en het adres van het Manager component van de organisatie. Het uitgangspunt is om vanuit security oogpunt alleen het hoognodige op te slaan.  |
| Directory                    | Moet er niet een voorziening in de manager komen om domein van outway te valideren door de inway? | PINK Rocade  | vraag     | FSC gebruikt mTLS. De Outway wordt geidentifeerd door de publickey en Peer ID (subject serialnumber) van het certificaat. Dit is voldoende. |
| Contracten                   | Extra certificaat & signing voor autorisatie is geen goed idee | SNG          | opmerking | na overleg met SNG zit de zorg met name in de koppeling tussen de geldigheid van certificaten en de geldigheid van contracten. De vrees is dat op het moment dat er extra certificaten gebruikt worden, er ook vaker verleng momenten zijn en dus contracten opnieuw aangemaakt moeten worden.<br/>Dit is niet het geval. De levensduur van certificaten is losgekoppeld van de contracten. Op het moment dat het signing certificate verloopt kan deze verlengt worden en het huidige contract gesigned worden met het nieuwe certificaat.<br/>Ook is het mogelijk om hetzelfde PKIO certificaat te gebruiken voor zowel signing en autorisatie.  |
| Contracten                   | Mandatering is essentieel voordeel                           | EnableU      | opmerking | Mee eens                                                     |
| Beheerlast                   | Wat gebeurt er met contracten als certificaten verlopen, moeten die opnieuw aangemaakt worden? | Geonovum     | vraag     | Als het certificaat wordt vernieuwd op basis van een CSR wat afkomstig is van dezelfde private key dan niet. Alleen voor een nieuwe private key is een nieuw contract noodzakelijk. |
| Delegatie                    | Inconsistentie in beschrijving tussen delegatie en de uitwerking van identificatie / authenticatie. (Contract uitwerking mist) | RvIG         | opmerking | We vragen het FSC team dit nog verder uit te werken en af te stemmen zodat dit voldoet aan de eisen en verwachtingen van RvIG. 24 april is de afspraak met RvIG en daarna wordt dit antwoord aangepast. |
| Delegatie                    | In delegatie zijn de voor RvIG belangrijkste use cases onvoldoende uitgewerkt | RvIG         | opmerking | We vragen het FSC team dit nog verder uit te werken en af te stemmen zodat dit voldoet aan de eisen en verwachtingen van RvIG.  24 april is de afspraak met RvIG en daarna wordt dit antwoord aangepast. |
| Delegatie                    | verhouding signing en encryptie module mbt delegatie in de FSC standaarden nog toelichten? | Sigmax       | vraag     | De standaard voor Signing en Encryptie gaat over dataverkeer van een API. FSC gebruikt signing om Contracten te ondertekenen. Dit is een andere use case. </br><br/>Wel maken beide gebruik van JSON Web Signatures (JWS). |
| Misc                         | Niveau van Standaard                                         | SNG          | opmerking | zie antwoord op vraag 4 en 5|
| Misc                         | FSC is eigenlijk een implementatie van best practices        | SNG          | opmerking | Veel profielen die wij, Logius, beheren zijn deels een formalisering van rfc's en of best practices. Door deze als standaard voor de overheid vast te stellen en de besluiten te formaliseren dragen we bij aan interoperabiliteit en eenduidigheid. |
| Misc                         | cipher suites in FSC?                                        | SNG          | vraag     | Vanuit FSC verwijzen we naar het Profiel voor de ondersteunde suites. In het Digikoppeling voor REST API profiel wordt verwezen naar het [Digikoppeling Beveiligingstandaarden en voorschriften](https://gitdocumentatie.logius.nl/publicatie/dk/beveilig/#tls-ciphersuites). Hierin staan de cipher suites vastgelegd. Voorheen stond het wel in de standaard maar eerdere feedback had uitgewezen dat het in het profiel moet staan. Het kan zijn dat deze wijziging en het TO gesprek elkaar gekruist hebben.<br/><br /> Verder dient het Digikoppeling REST profiel te voldoen aan de Digikoppeling beveiligingsstandaarden en voorschriften ( https://logius-standaarden.github.io/Digikoppeling-Beveiligingsstandaarden-en-voorschriften/) |
| Misc                         | de standaard zegt PeerID = 1 of meerdere elementen uit het certificaat subject. de presentatie zegt OIN waar is vastgelegd dat het het OIN is? | DICTU        | vraag     | In het profiel van de Group. We hebben een voorzet gegeven voor het NL profiel en daarin staat dat het OIN het id is. In feite kan het ieder willekeurig veld in een certificaat zijn als de inhoud van dat veld maar bij iedereen gevuld is met een unieke waarde.
| Misc                         | Het verschil / toegevoegde waarde FSC ten opzichte van internationale standaarden is onduidelijk | RvIG         | opmerking | We vragen het FSC team dit nog verder toe te lichten in de standaard. 24 april is de afspraak|
| Misc                         | is een unieke Nederlandse standaard handig?                  | JenV         | vraag     | Zie het meer als een nederlandse invulling van het toepassen van een combinatie van internationale standaarden. FSC doet fundamenteel niets nieuws. Wat wel fundamenteel uniek is is de wijze van contracteren van diensten tussen overheden en het delegeren van contracten. Dit komt mede voort uit onze unieke nederlandse cultuur van samenwerking tussen overheden. daarom is deze unieke nederlandse standaardisering ook handig. |
| Misc                         | In 3.2.2 staat iets over signatures. Is nog niet besloten in digikoppeling REST ?</br>Nemen we hier niet impliciet een besluit ? | DICTU        | vraag     | Deze paragraaf gaat over signatures op FSC-contracten, niet de berichten. |
