# Nieuwe manier van publiceren en interactie Digikoppeling documenten

## Inleiding

Het is al eerder een aantal keren ter sprake gekomen: geïnspireerd door collega standaardenbeheerder Geonovum migreert Logius de Digikoppelingspecificatiedocumenten van Word/PDf naar Markdown/HTML. De belangrijkste wijziging is dat de specificaties in HTML zullen worden gepubliceerd (een PDF versie blijft echter meestal wel  aanwezig). Verder wordt de content van de specificaties nu ook toegankelijk voor inspectie, commentaar en suggesties. De API standaarden werden al op deze manier gepubliceerd.

Het TO heeft sinds 2019 al gemerkt dat bepaalde documenten steeds vaker via het Github platform worden aangeboden. Hierop vindt u niet alleen alle normatieve en informatieve specificatiedocumenten van Digikoppeling, maar zullen we ook steeds vaker andere uitingen publiceren, zoals de agendastukken van het Technisch Overleg.

Voorlopig publiceert Logius de Digikoppeling zowel in PDF (op [logius.nl](https://www.logius.nl/diensten/digikoppeling/documentatie)) én in HTML (zie links hieronder). Op korte termijn zullen de Digikoppeling HTML specificaties gewoon vanaf logius.nl te raadplegen zijn.

Het beheer van de open Digikoppeling standaarden wordt hierdoor nog meer open en transparant.  Het is hiermee voor iedere geïnteresseerde gebruiker mogelijk (*en zeker voor TO leden*)  op- en aanmerkingen (`issues`) te maken en suggesties voor tekstverbeteringen (`pull requests`) aan te dragen.

## Belangrijke links

- [Digikoppeling documenten](https://publicatie.centrumvoorstandaarden.nl/hidden-code-68767059/) *let: op dit is een tijdelijke link!*
- [Logius normatieve API standaarden](https://publicatie.centrumvoorstandaarden.nl/)
- [Werkversies Digikoppeling en API standaarden op Github](https://github.com/Logius-standaarden)
- [Werkversies Logius Centrum voor Standaarden](https://github.com/centrumvoorstandaarden)
- [Issues en Pull Requests: Opmerkingen maken of tekstvoorstellen indienen ](https://github.com/Logius-standaarden/Openbare-Consultaties#issues-en-pull-requests-opmerkingen-maken-of-tekstvoorstellen-indienen)


