|  |  |
| --- | --- |
| **Vergaderdatum** | **10 december 2020**  |
| Aanwezig  | Maarten van der Veen, Logius (vz)<br>Pieter Hering, Logius<br>Peter Haasnoot, Logius<br>Hans Sinnige, RINIS<br>Erwin Reinhoud, Kennisnet<br>Tom Vijlbrief, Kadaster<br>Rob Post, RvIG<br>Henk Romein, DICTU<br>Mark Backer, VNG<br>Gerald Groot Roessink, DUO<br>Jochem IJzermans, UWV<br>Melis van den Brink, BD<br>Antoon Bijen, JustID|
|  |  |

1.  **Opening**

Maarten van der Veen opent de Webex-vergadering en staat met het TO kort stil bij het overlijden van Shinta Hadiutomo.

1.  **Verslag en actie-/besluitenlijst**

Het verslag van 24 september wordt ongewijzigd vastgesteld.

1.  **Mededelingen**

Open ID Connect

Het overheidstoepassingsprofiel op OIDC is door Logius aangemeld bij Forum Standaardisatie voor opname op de ‘pas toe of leg uit’ -lijst’. Als FS het profiel in procedure neemt, wordt begin 2021 een expertbijeenkomst georganiseerd. Digikoppeling zal het TO op de hoogte houden van de voortgang.

Week van de API

Van 30 november tot en met 4 december organiseren ICTU en Kennisplatform API de Week van de API met iedere dag een nieuw college over het maken en toepassen van API’s, gevolgd door een live Q&A.Logius draagt bij door een college over API management en deelname aan de afsluitende API talkshow.

1.  **Vraag m.b.t. Correct gebruik ConversationID in ebMS**

Eerder in 2020 is een vraag binnengekomen van Logius/Jaron Azaria over het gebruik van de attributen refToMessageId en ConverstationId in ebMS. De Digikoppeling Koppelvlakstandaard ebMS2 is daar niet helder over. Deze vraag is voorafgaand aan het TO in kleine comité besproken en de oplossingsrichting wordt aan het TO voorgelegd. Het TO stelt vast dat de oplossing het best in de ‘ebMS Best Practises’ opgenomen kan worden. Tijdens het eerste TO van 2021 zal deze dan definitief vastgesteld worden.

1.  **Digikoppeling API-profiel 1.0**

Peter Haasnoot licht het concept Digikoppeling API-profiel toe en vraagt het TO om instemming om deze versie openbaar te consulteren. De openbare consulatie loopt dan in december/januari, zodat tijdens het eerst TO van 2021 de consultatiereacties verwerkt zijn. Het TO stemt in met de openbare consultatie van het profiel.

1.  **Digikoppeling Architectuur 1.0**

Pieter Hering licht het laatste concept van de herziene Digikoppeling architectuur toe. Deze versie moet vooral beschouwd worden als de basis voor de nieuwe architectuur en is nog niet compleet.

Het doel is om in de toekomst bijvoorbeeld use-cases toe te voegen, die een gebruiker helpen om te bepalen welke DK standaard het best in een bepaalde situatie kan worden toegepast. Het TO stemt in met het openbaar consulteren van deze versie zodat er breed commentaar kan worden opgehaald voor de definitieve versie.

1.  **Aanpassing DK Beveiligingsvoorschriften**

Er ontstaat discussie over de voorgestelde wijziging van de beveiligingsvoorschriften m.b.t. het voorgeschreven gebruik van PKIo certificaten. Het is het TO niet geheel duidelijk hoe hard het advies, of het voorschrift, van Logius, de PKIoverheid Policy Autoriteit, geïnterpreteerd moet worden m.b.t. het verplicht gebruik van Private Root certificaten.

Het voorschrift: ‘*Logius geeft, vanuit de rol als Policy Authority van het PKIoverheid-stelsel, aan álle organisaties de instructie om over te stappen naar private certificaten, wanneer publiek vertrouwen niet strikt noodzakelijk* is’ roept bovendien bij verschillende TO leden de vraag op hoe moet worden omgegaan met afnemers die een server hebben die bijvoorbeeld zowel M2M verkeer verzorgen en tegelijk webserver zijn, waarvoor publiek vertrouwen wel noodzakelijk is.

Digikoppeling gaat dit na bij PKIo en komt hier bij het volgende TO op terug. Daarnaast bespreekt het TO dan ook de wijzigingen aan de beveiligingsvoorschriften n.a.v. de nieuwe versie van de TLS-richtlijnen van het NCSC.

1.  **Vaststellen gewijzigd OIN-beleid**

Tijdens het vorige TO lichtte Pieter Hering toe dat het OIN beleid is gewijzigd op twee belangrijke punten:

• Private partijen met een publieke taak kunnen SubOIN’s aanvragen

• Private partijen kunnen, ten behoeve van (SAAS-)dienstverlening aan hun publieke klanten, SubOIN’s aanvragen

Deze wijzigingen zijn opgenomen in de nieuwe Voorwaarden Digikoppeling en Gebruiksvoorwaarden Digikoppeling. Deze zijn openbaar geconsulteerd en dit heeft niet geleid tot aanpassingen. Het TO stemt in met de gewijzigde documentatie waardoor deze gepubliceerd kunnen worden. Daarmee is het nieuwe OIN-beleid formeel van kracht.

1.  **Vaststellen verwerking MTOM en WSA: to response issues**

Het TO stemde in december in met de voorgestelde wijzigingen in de DK WUS documentatie n.a.v. deze issues en deze zijn inmiddels ook openbaar geconsulteerd. Dit heeft niet geleid tot wijzigingen. Het TO stemt definitief in met de gewijzigde documentatie.

1.  **Digikoppeling Roadmap 2020-2021**

Paul van Gent licht toe dat de eerder besproken roadmap inmiddels ook is voorzien van de activiteiten m.b.t. de Digikoppeling voorzieningen. Hiermee is de roadmap compleet. De roadmap wordt per mail gedeeld zodat het TO tot medio januari de kans heeft om daar nog op te reageren. Daarna wordt de roadmap gepubliceerd op [www.logius.nl/diensten/Digikoppeling](http://www.logius.nl/diensten/Digikoppeling).

1.  **Rondvraag en sluiting**

Rob Post geeft aan dat hij in de toekomst niet meer zal deelnemen aan het TO namens het RvIG, omdat hij daar niet langer werkzaam is. Namens het RvIG zal Bob te Riele aansluiten bij het TO.
