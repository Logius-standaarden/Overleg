_(Concept)_

# Consultatie ‘Opnemen FSC in het DigiKoppeling REST-API profiel’

## Resultaat Consultatie

### Centric Public Sector Solutions

Hierbij de reactie op de consultatie ‘Opnemen FSC in het DigiKoppeling REST-API profiel’. Op basis van de onderstaande argumenten raden we de opname van FSC binnen het DigiKoppeling REST-API profiel vooralsnog af.
 
Het opnemen van de FSC-standaard binnen het DigiKoppeling API-profiel komt pas tot zijn recht wanneer deze verplicht wordt gesteld. Het doel van FSC is om de connectiviteit tussen ‘peers’ in groepen te standaardiseren, waarbij beveiliging een belangrijke rol speelt. De overweging om FSC slechts als aanbevolen onderdeel op te nemen zal leiden tot ongewenste implementaties en wellicht beveiligingsrisico’s.
 
Bij de keuze voor het verplicht stellen van FSC geven we de volgende overwegingen mee:

- Het nut van FSC is voor eindgebruikers slecht zichtbaar en de noodzaak is bijna alleen door technisch specialisten goed uit te leggen.
- Bronhouders van veel landelijke voorzieningen staan nog niet achter een volledige verplichting. Zij zijn belangrijke stakeholders
- FSC is ontstaan vanuit de open-source tooling NLx en het is niet duidelijk of FSC ook daadwerkelijk platform- en technologie onafhankelijk is, een belangrijk kenmerk van een standaard.
- FSC ontbreekt vooralsnog op de pas-toe-of-leg-uit lijst van Forum Standaardisatie.
 
Afsluitend willen we het belang benadrukken van een haalbare transitieperiode, ongeacht of FSC aanbevolen of verplicht wordt gesteld binnen het Digikoppeling REST-API profiel. Voor zowel gemeenten als leveranciers moet de impact op roadmaps en investeringen in te passen zijn in reeds bestaande plannen.

### OAuth Specialist

Verder is informeel feedback ontvangen van een oAuth specialist die aangeeft dat veel van de zaken die FSC standaardiseert samenhangen met specificaties die bij the OpenID Foundation in ontwikkeling zijn.

## Reactie/Opmerkingen Beheer & FSC ontwikkelteam

### Centric Public Sector Solutions

Op basis van de onderstaande argumenten raden we de opname van FSC binnen het DigiKoppeling REST-API profiel vooralsnog af
 
Het opnemen van de FSC-standaard binnen het DigiKoppeling API-profiel komt pas tot zijn recht wanneer deze verplicht wordt gesteld. Het doel van FSC is om de connectiviteit tussen ‘peers’ in groepen te standaardiseren, waarbij beveiliging een belangrijke rol speelt. De overweging om FSC slechts als aanbevolen onderdeel op te nemen zal leiden tot ongewenste implementaties en wellicht beveiligingsrisico’s.


> __Beheer Digikoppeling: In de nadere toelichting werd aangegeven dat met ‘ongewenste implementaties ’het ondersteunen van meerdere koppelingen door leveranciers’ werd  bedoeld:
_“Wij (Centric) zien FSC als een gesloten systeem.  Zolang FSC optioneel is, en er sprake is van meerdere partijen binnen de Digikoppeling, maar niet alle partijen de FSC standaard respecteren, is het systeem niet meer gesloten en moeten wij als leverancier diverse digikoppeling implementaties in stand houden”_
Opmerking vanuit beheer hierbij is dat het ondersteunen van meerdere implementaties inderdaad een consequentie is van ‘optioneel’ opnemen van FSC. Wel maakt dit het mogelijk om het door dienst aanbieders als enige optie aan te bieden en het op deze manier in een bepaalde context of keten te uniformeren. Ook maakt dit het mogelijk om de standaard verder te laten doorgroeien in gebruik en zich te laten bewijzen zodat deze in de toekomst mogelijk verplicht kan worden.__

 
Bij de keuze voor het verplicht stellen van FSC geven we de volgende overwegingen mee:

- Het nut van FSC is voor eindgebruikers slecht zichtbaar en de noodzaak is bijna alleen door technisch specialisten goed uit te leggen.

- Bronhouders van veel landelijke voorzieningen staan nog niet achter een volledige verplichting. Zij zijn belangrijke stakeholders

- FSC is ontstaan vanuit de open-source tooling NLx en het is niet duidelijk of FSC ook daadwerkelijk platform- en technologie onafhankelijk is, een belangrijk kenmerk van een standaard.
  
> __FSC Ontwikkelteam: FSC is voortgekomen vanuit NLX. NLX werd oorspronkelijk gepositioneerd als voorziening. Na oplevering van NLX heeft VNG Realisatie een objectiveringsonderzoek laten uitvoeren door Gartner, waarin is geconcludeerd dat de met NLX geadresseerde behoefte en de gekozen oplossingsrichting weliswaar correct waren, maar de vorm waarin dit werd aangeboden niet. Gartner heeft geadviseerd om NLX om te vormen naar een standaard die door anderen geïmplementeerd kan worden. Dat is wat FSC is: een platformonafhankelijke standaard, niet gebonden aan een specifiek platform of technologie. Dat FSC daadwerkelijk als platformonafhankelijk kan worden gekwalificeerd, is gevalideerd door onder o.a. een Layer7 gateway en een ApiSix gateway FSC-compliant te maken. Conform de aanbevelingen van Gartner is er een referentie-implementatie gemaakt waarmee de adoptie van de standaard versneld kan worden. Deze referentie-implementatie is geen verplichte software.__

- FSC ontbreekt vooralsnog op de pas-toe-of-leg-uit lijst van Forum Standaardisatie.

> __Beheer Digikoppeling: FSC is een nieuwe standaard, met dit wijzigingsverzoek zou FSC in principe als onderdeel van Digikoppeling op de pas-toe-of-leg-uit lijst van Forum Standaardisatie status krijgen__
 
Afsluitend willen we het belang benadrukken van een haalbare transitieperiode, ongeacht of FSC aanbevolen of verplicht wordt gesteld binnen het Digikoppeling REST-API profiel. Voor zowel gemeenten als leveranciers moet de impact op roadmaps en investeringen in te passen zijn in reeds bestaande plannen.

### Reactie bij oAuth specialist
Verder is informeel feedback ontvangen van een oAuth specialist die aangeeft dat veel van de zaken die FSC standaardiseert samenhangen met specificaties die bij the OpenID Foundation in ontwikkeling zijn.

> __Beheer Digikoppeling:  in het advies vanuit beheer wordt opgenomen dat het belangrijk is om FSC zoveel mogelijk op OpenID standaarden aan te laten sluiten in de toekomst. Ook omdat overheden ook koppelingen onderhouden met niet-overheidsorganisaties waarbij naar verwachting mn OpenID standaarden gebruikt zullen worden__
