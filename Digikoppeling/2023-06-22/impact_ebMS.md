## Aanpak
Zoals besproken in de Programmeringstafel van 23-2023 bereidt Logius een impactanalyse voor en een roadmap voor de overgang van ebMS2 naar ebMS3/AS4/eDelivery. De stappen hiervoor zijn:

1. Opdracht tot impact analyse. In de impact analyse wordt de stakeholders een aantal vragen gesteld (zie hieronder).
2. Opstellen van een roadmap. De hoofdpunten:
   - 2024 invoeren van eDelivery koppelvlakspecificatie naast bestaande koppelvlakspecificaties (Digikoppeling heeft er dan dus 5)
   - 2026 Digikoppeling ebMS2 is end-of-life en maakt geen deel meer uit van de Digikoppeling standaard. Bestaande voorzieningen gaan een overgangsperiode in waarbij ebMS2 nog wel toegepast kan worden maar waarin een ebMS2 koppelvlak geen onderdeel mag zijn bij uitvragen naar leveranciers.
   - Voor de overgangsperiode stellen we 4 jaar voor. Na de overgangsperiode volgen alle koppelingen de nieuwe koppelvlakspecificatie.
3. De Digikoppeling eDelivery roadmap .

De impactanalyse wordt in de tweede helft van 2023 uitgevoerd. Resultaten worden worden gemeld aan de Programmeringstafel.

## Vragen aan de stakeholders
Logius wil de uitvraag aan de stakeholders en de impactanalyse door een onafhankelijk bureau laten doen. 

1. Hoe veel gebruikers heeft de dienst?
2. Welke implementatie gebruikt de dienst? Of welke leverancier gebruikt de dienst?
3. Hebben de gebruikers standaard software om te koppelen met de dienst? Wordt deze software actief beheerd?
4. Kan de dienst in een overgangsperiode twee (ebMS) koppelvlakken naast elkaar aanbieden
5. Wat is de roadmap voor de dienst (wanneer is deze end-of-life?). Is er een ontwikkelbudget voor doorontwikkeling?
   - Is er op de roadmap een termijn voor onderhoud/vernieuwing van onderdelen van de dienst?
6. Op welke termijn kan uw organisatie een nieuwe koppelvlakspecificatie invoeren op de diensten?
   - Logius heeft het voornemen eDelivery als koppelvlakspecificatie in te voeren per 2024. 
7. Op welke termijn kan de oude (ebMS2) koppelvlak afgevoerd worden?

We stoppen met wijzigingsvoorstellen op het ebMS2 koppelvlakspecificatie wanneer de nieuwe koppelvlakspecificatie beschikbaar is en voeren de ebMS2 koppelvlakspecificatie in 2026 af.
